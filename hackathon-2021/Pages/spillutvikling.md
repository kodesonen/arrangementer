# Kategori 1 - Spillutvikling
Data- og videospill er noe de fleste kjenner til i dag, alt fra MMORPG til enkle mobilspill, hver av oss har våre egne preferanser. I denne oppgaven skal du lage et spill akkurat slik du føler for det. Men det er et unntak til dette, nemlig at temaet skal være **Krona på Kongsberg**. Utover dette, står du fritt til å tolke temaet som du vil! 

Sjangre innen spill kan være alt fra avanserte simulatorspill som er bygget på matematiske modeller og som simulerer fysikk, til helt enkle og morsomme rollespill som kun baserer seg på tekst og valgtre. Som inspirasjon anbefales det å sjekke ut eksempler fra Game Jams, eksempelvis fra Global Game Jam 2021: https://globalgamejam.org/2021/games

___

Hvilket språk du ønsker å bruke, om det måtte være C#, Python eller et visuelt programmeringsspråk (VPL) er også helt opp til deg. Samme gjelder hvilken spillmotor du ønsker å bruke, som for eksempel Unity, Unreal Engine eller Godot. Om du derimot ikke ønsker å bruke en spillmotor, men heller lage alt fra bunnen av er dette også greit.

Det kan nevnes at Kodesonen sine mentorer har mest erfaring med Unity, så om du ønsker å motta best mulig hjelp fra våre mentorer anbefaler vi Unity med C#.

## Vurdering

Vurderingen av spillet vil være basert på et MDA Framework fra spilldesign:
- **Game Mechanics:**
  Dette tar for seg hvordan reglene i spillet fungerer. For eksempel, hvordan spilleren blir begrenset til å bevege seg rundt eller hvordan et objekt kan bli flyttet på i spillet.

- **Game Dynamics:**
  Dette tar for seg de valgene spilleren har sett bort fra Game Mechanics. For eksempel, hvordan spilleren opplever belønningene, konkurransen og andre behov.

- **Game Aesthetics:**
  Dette tar for seg den emosjonelle responsen spilleren vil få fra spillet. For eksempel, hvilken historie spillet prøver å fortelle.

For mer informasjon angående de forskjellige kategoriene, går det an å lese https://en.wikipedia.org/wiki/MDA_framework.

Hvis du ønsker å hente inn ekstra poeng utover en vurdering av det helhetlige, kan du implementere noen av disse funksjonene:

- Event Triggers
- NPC
- Egen AI
- Valgtre
- Egen fysikk
- Musikk
- Lydeffekt
- Animasjon
- Modeller (3D og 2D)
- Texture/Materials
- GUI
- Particle System
- Post-Processing
- Random Generation

Hver eneste ting du implementerer legges på topp av den helhetlige vurderingen som et poeng. Det vil si at om du for eksempel har implementert lydeffekt, så vil du kun få et poeng uavhengig av hvor mange lydeffekter du har brukt. 

Hvis du har noen spørsmål eller trenger hjelp, kan du benytte deg av lydrommet og samtalerommet på Discord under Hackathon. Er du ikke medlem på Discord allerede, så kan du bli medlem på https://kodesonen.no/discord. 

**Vi gleder oss til å se hva nettopp du lager. Lykke til!**
