# Kategori 2 - Webutvikling

Å lage gode, smarte og velfungerende websider med høyt fokus på brukervennlighet kan være gøy. Det som er enda mer gøy, er å lage en god, velfungerende side som fokuserer på det stikk motsatte! I denne oppgaven skal du lage en webside som skal være så frustrerende som mulig, men på en morsom måte! Du har helt frie tøyler. Legg så mye eller så lite du vil i det, men husk, det skal fungere og det skal være morsomt!
____

Hvis du ønsker å høste noen ekstra poeng, så har vi laget en liste med elementer som vil gi deg nettopp dette:
•    Login side (Her kan det gjøres mye morsomt!)
•    Navigasjonsbar (oi, flyttet den på seg? Det var trist! )
•    Single-page application (bruke angular, react eller vue) (For de som ønsker en ekstra teknisk utfordring!)
•    Søkemotoroptimalisert (Kanskje ikke så moro, men veldig nyttig å kunne!)
•    Animasjoner ( alt er mer morro når det er liv  )
•    Musikk (alle elsker vel nettsider med musikk? )
•    Avansert CSS (css flexbox, grid) (flex dine CSS skillz)
•    Database (Nå snakker vi!)
•    Rammeverk for backend (tips: Django, Node.js, .NET, Laravel) (Her kan man få mye «gratis»!)

Vi gleder oss til å se hva nettopp du lager. Lykke til!
