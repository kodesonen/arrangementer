# Kategori 2 - Webutvikling
> *Definisjon:*
> A web application is a computer program that utilizes web browsers and web technology to perform tasks over the Internet
___

Å lage gode, smarte og velfungerende websider med høyt fokus på brukervennlighet kan være gøy. Det som er enda mer gøy, er å lage en god, velfungerende side som fokuserer på det stikk motsatte! I denne oppgaven skal du lage en webside som skal være så **frustrerende** som mulig, men på en morsom og ufarlig måte. Du vil ha helt frie tøyler, legg så mye eller så lite du vil i det, men husk, det skal fungere og det skal være morsomt!

Et eksempel på frustrerende nettside kan bli sett her: https://theannoyingsite.com/ (vær advart!)

## Vurdering

Vurderingen av websiden er en helhetlig vurdering, det vil si at alle aspekter med nettsiden blir vurdert. For eksempel, valg av fonter, farger, bilder og andre elementer på siden. Hvis du ønsker å hente inn ekstra poeng utover en vurdering av det helhetlige, kan du implementere noen av disse funksjonene:

- Autentisering/login
- Navigasjonsbar
- Single-Page Application (f.eks. Angular, React eller Vue)
- Søkemotoroptimalisert
- Animasjoner
- Musikk
- Database
- Rammeverk for Backend (f.eks. Django, Node.js, .NET, Laravel)

Hver eneste ting du implementerer legges på topp av den helhetlige vurderingen som et poeng. Det vil si at om du for eksempel har implementert en navigasjonsbar, så vil du kun få et poeng uavhengig av hvor mange navigasjonsbarer du har brukt. 

Hvis du har noen spørsmål eller trenger hjelp, kan du benytte deg av lydrommet og samtalerommet på Discord under Hackathon. Vi gleder oss til å se hva nettopp du lager. Lykke til!
