# Vurdering av topp 5 innleveringer
Vi har gått igjennom og vurdert alle innleveringer og har valgt å legge ut tilbakemelding og kommentarer til topp 5 innleveringer. 

## Spillutvikling 
Innlevering 1 - https://github.com/Luucid/Hackathon21
> Et kult lite spill med en god dose kreativitet! Fortellingen treffer godt og det ser ut som om mye av funksjonaliteten til spillet allerede er implementert. Om det hadde blitt lagt til noe fiendtlig og en liten utvidelse på den tilfeldige generasjonen av verden, ville det nesten vært et ferdig spill! Sett ut ifra at det ville vært mulig å plukket opp sølv og dermed få en poengsum. Vi liker at du fikk en egen flyve animasjon og er veldig imponert over hva du har fått til i løpet av en helg! Men det mest imponerende og kule med spillet var nok procedural generation, veldig kult! 
> 
> For eksempel, hvis spillet hadde hatt fiendtlige NPC'er og en evig tilfedig generasjon av verden (f.eks. vertikalt nedover). Hvor det var slik at de fiendtlige NPC'ene la press på spilleren i henhold til hvordan spilleren selv valgte å manipulere gruven (med at blokkene er ødeleggbare). Samt at spilleren vil opparbeide seg en poengsum utifra hvor mye sølv spilleren klarer å plukke opp (kanskje til og med en high score?). 
> 
> Det er også flott å se at det har blitt lagt til ekstra funksjoner utover dette: animasjon på karakteren, en god karakterkontroller, textures, et prosjektil med et partikkelsystem som kan skytes, osv. Vi i Kodesonen synes faktisk det hadde vært kult å sett spillet bli ferdig fremstilt! Kanskje gjort det om til en liten mobilapp eller PC spill og fått gitt det ut? Utover dette håper vi på at du har hatt det morsomt, lært mye og fått sansen for Hackathons!

## Webutvikling
Innlevering 2 - https://github.com/tamannarahman97/probusiness
> Veldig bra at dere har dannet en gruppe og jobbet sammen med dette. Tips til neste gang: når det er gruppeprosjekt er det lurt at flere i gruppa lager commits slik at det er lettere å se hvem som har jobbet med hva. 
> Veldig kul oppgave, bra vi ikke hadde på høyttaler da vi gikk på siden og esel lyden begynte å spille hahah.
> Fortsett å jobb med prosjekter som dette på fritiden, det er vi helt sikkert på at arbeidsgiver setter pris på
> samtidig tar det seg veldig bra ut når dere søker jobb!
> Vil også anbefale dere å gå bort i fra templates å prøve å utvikle noe helt fra bunnen av.

Innlevering 3 - https://github.com/Kaktusgutten/html-Hachkathon-2021
> Veldig artig side! Du har tatt i bruk både, css, html og javascript!
> Det som tok kaka var at du lærte deg html, css og javascript samme dag som hackathon startet!
> Vil gjerne se deg jobbe mer med teknologien og  prøve deg med ny teknologi og databaser.

## API-utvikling
Innlevering 4 - https://github.com/jorri11/APIOppgave2
> Dette er det eneste prosjektet bygget på en .NET backend, det liker vi veldig godt
> av flere grunner. Blant annet er det veldig poppulært i Norge når du skal søke jobb
> også jobber vi med det :slight_smile:
> 
> Vi vil anbefale deg å bruke entity framework neste gang du jobber med databaser, det var
> relativt vanskelig å ordne database å teste prosjektet. Ellers kunne du også ha skrevet mer
> utfyllende readme når det kommer til installasjon.
> 
> Igjen, veldig kult at du bruker .NET, fortsett med det, regner med du står høyt på listen
> når du skal søker utvikler jobb! 

Først og fremt vil jeg si at det er veldig imponerende at du har lært deg .NET på kun en helg! Utover det vil jeg si API-et er bra og svarer godt på oppgaven, selv om ikke all funksjonalitet er implementert. De som er implementert fungerer som de skal, og returnerer korrekte verdier. Jeg liker dessuten svært godt at du her lagd en OpenAPI spesifikasjon til API-et! Dette er en veldig vanlig og populær måte å dokumentere et API på. Fortsett med det! 

Innlevering 5 - https://gitlab.com/arivarton/hackathon2021
> Veldig kult at du bruker django her! Readme'en din var helt klart den beste readme av alle innleveringene. 
> Vi har ikke veldig mye å kommentere på her, men har du jobbet eller jobber du som utvikler? Hvis ikke ville vi anbefalt deg å begynne å søke jobb du ser ut til å være veldig god i faget! 
> 
> Vil også anbefale deg å ta en kikk på .NET som er veldig populært i norge.

Liker veldig godt hvor organisert prosjektet er med en veldig bra skrevet README. Det fine er at alle curl-kommandoene som må brukes for testing er listet opp, og at du har lagt til pip og python kommandoene som må til for å kunne benytte seg av API-et. 

Jeg liker også at du har svart på omtrent alle deloppgavene, i tillegg til litt ekstra. Her refererer jeg til at du har benyttet token-autentisering for de kritiske API-kallene som oppdatering av medlemsinformasjon og sletting av brukere. Dette er et svært bra og fornuftig valg med tanke på sikkerhet. Det er dessuten veldig bra at du har fått lagt til validering av input og forklarende API-responser ved både riktige og gale API-kall. 

Det eneste jeg savner ved denne besvarelsen er en OpenAPI spesifikasjon av API-et. Dette er en veldig bra måte å dokumentere et API på. Swagger.io er et populært verktøy som kan brukes for dette.

Alt i alt er dette et kjempebra API. Veldig bra jobba!

P.S. Jeg vet ikke om du benytter «basic» eller «bearer» autentisering, men hvis du ikke vet om det allerede så bør du absolutt ta en titt på JWT en gang. Dette er en veldig sikker og populær metode for autentisering med tokens. I dette tilfellet vil man i HTTP-headeren skrive følgende: «Authorization: Bearer [jwt_token]».
